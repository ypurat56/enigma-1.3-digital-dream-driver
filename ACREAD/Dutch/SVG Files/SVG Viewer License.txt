ADOBE
Licentieovereenkomst met eindgebruikers
Indien u de voordelen van registratie wilt genieten, dient u alle bijgaande registratieformulieren op te sturen.
KENNISGEVING AAN DE GEBRUIKER:  LEES DEZE OVEREENKOMST ZORGVULDIG DOOR. DOOR DE SOFTWARE OF EEN DEEL VAN DE SOFTWARE TE GEBRUIKEN, STEMT U IN MET ALLE VOORWAARDEN EN BEPALINGEN VAN DEZE OVEREENKOMST, DAARONDER MET NAME BEGREPEN DE BEPERKINGEN MET BETREKKING TOT: GEBRUIK ZOALS BESCHREVEN IN ARTIKEL 2; OVERDRAAGBAARHEID ZOALS BESCHREVEN IN ARTIKEL 4; GARANTIE ZOALS BESCHREVEN IN ARTIKEL 6 EN 7; EN AANSPRAKELIJKHEID ZOALS BESCHREVEN IN ARTIKEL 8. U STEMT ERMEE IN DAT DEZE OVEREENKOMST RECHTMATIG IS EN GELIJKE GELDINGSKRACHT HEEFT ALS EEN GESCHREVEN OVEREENKOMST DIE DOOR U IS ONDERTEKEND. INDIEN U NIET INSTEMT MET DE VOORWAARDEN EN BEPALINGEN VAN DEZE OVEREENKOMST, DIENT U DE SOFTWARE NIET TE GEBRUIKEN. INDIEN U DE SOFTWARE HEBT VERKREGEN OP TASTBARE GEGEVENSDRAGERS (ZOALS CD-ROM'S) ZONDER DAT U DEZE LICENTIE HEBT KUNNEN LEZEN EN U STEMT NIET IN MET DEZE OVEREENKOMST, KUNT U RESTITUTIE VERKRIJGEN VAN HET BEDRAG DAT U OORSPRONKELIJK HEBT BETAALD, INDIEN U:   (A) DE SOFTWARE NIET GEBRUIKT EN (B) DEZE BINNEN DERTIG (30) DAGEN NA AANKOOP MET EEN BETALINGSBEWIJS NAAR DE PLAATS VAN AANKOOP RETOURNEERT. 

1. Definities. "Software" betekent (A) de totale inhoud van de bestanden, diskette(s), cd-rom('s) of andere media waarbij deze Overeenkomst wordt verstrekt, daaronder begrepen maar niet beperkt tot (i) software of computerinformatie van Adobe of van derden; (ii) digitale beelden, meegeleverde foto's, clipart, geluiden of andere artistieke werken ("Bibliotheekbestanden"); (iii) bijbehorende schriftelijke materialen of bestanden ter uitleg ("Documentatie") en (iv) fonts en (b) alle eventuele upgrades, gewijzigde versies, updates, aanvullingen en kopieën van de Software waarop u door Adobe een licentie wordt verleend (tezamen te noemen "Updates"). "Gebruik" betekent het openen, installeren, downloaden of op enigerlei andere wijze voordeel behalen uit de functionaliteit van de Software in overeenkomst met de Documentatie. "Maximaal toegestane aantal computers" betekent één (1), tenzij anders is aangegeven volgens een geldige licentie (zoals een volumelicentie) afgegeven door Adobe. "Computer" betekent een elektronisch apparaat waarmee informatie in digitale of gelijksoortige vorm wordt gelezen en gemanipuleerd teneinde een specifiek resultaat te behalen, gebaseerd op een reeks instructies. "Adobe" betekent Adobe Systems Incorporated, een Delaware-corporatie, 345 Park Avenue, San Jose, California 95110, indien Subartikel 10(a) van deze Overeenkomst van toepassing is; anders betekent "Adobe" Adobe Systems Benelux BV, Europlaza, Hoogoorddreef 54a, 1101 BE Amsterdam ZO, Nederland, een onderneming naar Nederlands recht en een dochteronderneming en licentiehouder van Adobe Systems Incorporated.

2. Softwarelicentie.  Adobe verleent u een niet-exclusieve licentie om de Software te gebruiken voor de doeleinden beschreven in de Documentatie,  onder de voorwaarde dat u zich houdt aan de bepalingen van deze Licentieovereenkomst met eindgebruikers ("Overeenkomst").  Op materialen van derden die onderdeel vormen van de Software kunnen andere voorwaarden en bepalingen van toepassing zijn, die u over het algemeen kunt vinden in een "Read-Me"-bestand ("Lees-Mij") dat zich bij de betreffende materialen bevindt. 
2.1.  Gebruik van de Software.  U mag één exemplaar van de Software installeren en gebruiken op een compatibele computer, tot het maximaal toegestane aantal computers, of 
2.2.  Gebruik op een server.  U mag één exemplaar van de Software installeren op de bestandsserver voor het downloaden en installeren van de Software op andere computers tot het maximaal toegestane aantal computers, voor zover deze zijn aangesloten op het interne netwerk, of  u mag één exemplaar van de Software installeren op de bestandsserver die is aangesloten op het interne netwerk met als enig en exclusief doel de Software te gebruiken met behulp van opdrachten, gegevens of instructies (zoals scripts) vanaf een onbeperkt aantal computers die zijn aangesloten op het interne netwerk.  Enig ander netwerkgebruik is niet toegestaan, hieronder begrepen doch niet beperkt tot, het rechtstreeks gebruik van de Software dan wel met behulp van opdrachten, gegevens of instructies van of naar een computer die geen deel uitmaakt van het interne netwerk, voor Internet of webhosting-services of door enige gebruiker die geen licentiehouder is en niet in het bezit is van een geldige licentie van Adobe tot het gebruik van dit exemplaar van de Software, en
2.3.  Backup-exemplaar.  U mag één kopie van de Software maken voor backup-doeleinden, mits uw backup-exemplaar niet op een computer wordt geïnstalleerd of gebruikt. Het is niet toegestaan de rechten over te dragen aan een backup-exemplaar, tenzij u alle rechten  met betrekking tot de Software, zoals aangegeven in Artikel 4, overdraagt.
2.4.  Thuisgebruik.  U  als primaire gebruiker van de computer waarop de Software is geïnstalleerd, mag de Software tevens op een van uw computers thuis installeren. De Software mag echter niet op de computer thuis worden gebruikt als deze tegelijkertijd ook op de primaire computer wordt gebruikt.
2.5.  Bibliotheekbestanden.  Tenzij in de bij de door u gebruikte Bibliotheekbestanden behorende "Read-Me"-bestanden ("Lees-Mij"), die specifieke rechten en beperkingen kunnen bevatten met betrekking tot dergelijke materialen, anders is bepaald, mag u alle met de Software meegeleverde Bibliotheekbestanden weergeven, wijzigen, reproduceren en distribueren.  U mag de Bibliotheekbestanden echter niet afzonderlijk distribueren, d.w.z. in situaties waarin de Bibliotheekbestanden het hoofdbestanddeel vormen van het te distribueren product.  Bibliotheekbestanden mogen niet worden gebruikt voor de productie van smadelijk, lasterlijk, frauduleus, onzedelijk, obsceen, pornografisch of ander materiaal waarmee inbreuk wordt gemaakt op de intellectuele eigendomsrechten van derden of op anderszins illegale wijze.  U kunt geen merkrechten doen gelden met betrekking tot de Bibliotheekbestanden of daaruit voortvloeiende werken 2.6. Fontsoftware. Indien de Software fontsoftware bevat, is het navolgende u toegestaan:
2.6.1. U mag de fontsoftware op het Maximaal toegestane aantal computers gebruiken zoals hierboven is omschreven en deze fontsoftware uitvoeren op ieder gewenst uitvoerapparaat dat aan die computers is gekoppeld. 
2.6.2. Indien het Maximaal toegestane aantal computers vijf of minder bedraagt, mag u de fontsoftware downloaden in het geheugen (vaste schijf of RAM) van één uitvoerapparaat dat aan ten minste één van die computers is gekoppeld, teneinde die fontsoftware permanent op het uitvoerapparaat te laten staan, en voorts in het geheugen van één extra uitvoerapparaat voor ieder veelvoud van vijf dat door het Maximaal toegestane aantal computers is toegestaan. 
2.6.3. U mag een kopie van de fonts die u voor een specifiek bestand hebt gebruikt meenemen naar een commerciële drukker of een ander servicebureau, en dit servicebureau mag de fonts gebruiken om uw bestand te verwerken, mits dit servicebureau in het bezit is van een licentie voor gebruik van die specifieke fontsoftware. 
2.6.4. U mag de fontsoftware converteren naar, en installeren in, een ander formaat voor gebruik in andere omgevingen,  één en ander onder de volgende voorwaarden: Een computer waarop de geconverteerde fontsoftware wordt gebruikt of geïnstalleerd, wordt beschouwd als een van uw Maximaal toegestane aantal computers. Gebruik van de fontsoftware die u hebt geconverteerd, is onderworpen aan alle voorwaarden en bepalingen van deze Overeenkomst. Deze geconverteerde fontsoftware mag uitsluitend worden gebruikt voor uw eigen gewone, interne bedrijfsvoering of persoonlijk gebruik, en mag voor geen enkel doel worden gedistribueerd of overgedragen, behalve in overeenstemming met het onderstaande Artikel  met betrekking tot overdracht van deze Overeenkomst. 
2.6.5. U mag de fontsoftware of delen van de fontsoftware insluiten in uw elektronische documenten voorzover  de rechthebbende op het auteursrecht van de fontvendor dit  toestaat. De fonts in dit pakket kunnen zowel Adobe- als niet-Adobe-fonts betreffen. U kunt elk Adobe-font volledig insluiten. Raadpleeg het voorbeeldblad met fonts of het fontinformatiebestand voor het bepalen van de eigenaars van de fonts. Raadpleeg de Documentatie voor de locatie en voor informatie over de wijze waarop u dergelijke voorbeeldbladen en bestanden kunt openen.
2.7.  Indien de Software Adobe Acrobat Reader-software bevat, (i) mag u het installatieprogramma voor dergelijke software aanpassen in overeenstemming met de beperkingen die op www.adobe.com staan vermeld (bijvoorbeeld de installatie van extra plug-ins en Help-bestanden), maar mag u het installatieprogramma echter niet anderszins wijzigen of aanpassen, of een nieuw installatieprogramma maken voor de Software, (ii) wordt deze software gelicentieerd en gedistribueerd door Adobe voor het bekijken, distribueren en delen van PDF-bestanden, en (iii) bent u niet geautoriseerd om plug-ins of uitbreidingen te gebruiken, die u in staat stellen om met deze software wijzigingen te kunnen opslaan in een PDF-bestand; dit gebruik is echter wel toegestaan met Adobe Acrobat, Adobe Acrobat Business Tools en andere Adobe-producten of toekomstige Adobe-producten waarmee u PDF-bestanden kunt maken of wijzigen. Voor informatie over het distribueren van Adobe Acrobat(r) Reader(tm) en Adobe SVG Viewer, raadpleegt u de secties "How to Distribute Acrobat Reader" en "How to Distribute SVG Viewer" op www.adobe.com. 

3. Auteursrecht (Intellectuele eigendomsrechten). De Software en alle toegestane kopieën die u daarvan maakt, zijn intellectueel eigendom van Adobe Inc. en haar leveranciers. De structuur, organisatie en code van de Software behoren tot de  beschermde, niet openbare en vertrouwelijke informatie van Adobe Inc. en haar leveranciers. De Software is  auteursrechtelijk beschermd op grond van, onder andere, de Nederlandse Auteurswet, de auteurswetten van de Verenigde Staten van Amerika, internationale verdragsbepalingen, en de toepasselijke wetten van het land waar de Software wordt gebruikt. Het is u niet toegestaan de Software te kopiëren, behalve voor zover bepaald onder Artikel 2 ("Softwarelicentie"). Alle kopieën die u krachtens deze Overeenkomst mag maken, dienen dezelfde kennisgevingen met betrekking tot het auteursrecht en andere eigendomsrechten te bevatten als zijn aangebracht op of in de Software. Behoudens voor fontsoftware die naar een ander formaat is geconverteerd in overeenstemming met het bepaalde in Artikel 2.6.4, verbindt u zich ertoe de Software niet te zullen wijzigen, aanpassen of vertalen.  Voorts zult u de Software niet aan reverse engineering onderwerpen, decompileren, disassembleren of anderszins trachten de broncode van de Software te achterhalen, behoudens voor zover decompileren uitdrukkelijk is toegestaan op grond van de Europese Richtlijn inzake de wettelijke bescherming van computerprogramma's (  PbEG 1991, L 122, p. 42 e.v.), en op grond van toepasselijke dwingendrechtelijke nationale regelgeving, dit essentieel is voor het correct gebruik van de Software met een ander softwareprogramma en u Adobe eerst hebt verzocht de benodigde informatie te verstrekken om die correcte werking te bereiken en Adobe dergelijke informatie niet beschikbaar heeft gesteld. Adobe behoudt zich het recht voor redelijke voorwaarden op te leggen en een redelijke vergoeding te vragen voor het ter beschikking stellen van dergelijke informatie. Alle informatie die door Adobe wordt verstrekt of die u ter beschikking hebt, krachtens het onderstaande, mag alleen worden gebruikt voor het beschreven doel en mag niet aan derden ter beschikking worden gesteld of worden gebruikt om software te maken die grotendeels gelijk is aan de Software. Aanvragen voor informatie dienen te worden gericht aan de Afdeling Customer Support van Adobe.  merken dienen te worden gebruikt volgens de algemeen aanvaarde merkenpraktijk, inclusief vermelding van de namen van de eigenaars van de merken.  merken mogen uitsluitend worden gebruikt ter identificatie van gedrukt materiaal dat met behulp van de Software is geproduceerd. Dergelijk gebruik geeft u geen (intellectuele) eigendomsrechten ten aanzien van het betrokken merken. Behalve in voornoemde gevallen verschaft deze Overeenkomst u geen enkele aanspraak of recht  krachtens of op enig intellectuele eigendomsrecht inzake de Software. 

4. Overdracht. Het is u niet toegestaan de Software of delen daarvan te verhuren, in lease of in sublicentie te geven of uit te lenen met het doel deze op de computer van een derde persoon te kopiëren, behoudens voor zover uitdrukkelijk is toegestaan  krachtens deze Overeenkomst. U bent daarentegen wel bevoegd al uw rechten op het gebruik van de Software aan een derde  natuurlijke of rechtspersoon over te dragen,  onder de voorwaarde dat: (a)  u daarbij ook overgaat tot overdracht aan de (rechts)persoon in kwestie van deze Overeenkomst, de Software en alle overige software of hardware die met de Software is gebundeld of vooraf geïnstalleerd, inclusief alle kopieën, Updates en eerdere versies, en alle exemplaren van fontsoftware die naar een ander formaat is geconverteerd, (b)  u geen kopieën achterhoudt, daaronder begrepen backups en kopieën die op een computer zijn opgeslagen en (c)  de ontvangende partij instemt met de voorwaarden en bepalingen van deze Overeenkomst en alle andere voorwaarden en bepalingen waaronder u een licentie voor de Software hebt gekocht. Niettegenstaande het voorgaande mag u geen educatie-, pre-release- of niet voor wederverkoop-kopieën van de Software overdragen. 

5. Software voor meer dan één omgeving / Software in meer dan één taal / Software op meer dan één drager/ Meerdere exemplaren / Updates. Indien de Software meer dan één platform of taal ondersteunt, indien u de Software op meer dan één medium ontvangt, indien u anderszins meer dan één exemplaar van de Software ontvangt, of indien u de Software gebundeld met andere software hebt ontvangen, mag het totale aantal computers waarop alle versies van de Software worden geïnstalleerd het Maximaal toegestane aantal computers niet overschrijden. Het is niet toegestaan versies of exemplaren van dergelijke Software die u niet gebruikt te verhuren, in lease of in sublicentie te geven, uit te lenen of over te dragen. Indien de Software een Update van een voorgaande versie van de Software betreft, dient u een geldige licentie te hebben voor het gebruik van die voorgaande versie om de Update te mogen gebruiken.  Nadat u de Update hebt ontvangen, kunt u de vorige versie van de Software op uw computer blijven gebruiken ter assistentie bij de overgang naar de Update, op voorwaarde dat:  de Update en de vorige versie van de Software op dezelfde computer zijn geïnstalleerd, de vorige versie of kopieën daarvan niet zijn overgedragen aan derden of een andere computer, tenzij tevens alle exemplaren van de Update aan die derden of computer zijn overgedragen, en u erkent dat eventuele verplichtingen van Adobe tot ondersteuning van de vorige versie van de Software na het beschikbaar komen van de Update niet meer van toepassing zijn. 

6. GEEN GARANTIE. De Software wordt geleverd "IN DE STAAT WAARIN DEZE ZICH BEVINDT" en Adobe geeft geen garantie wat betreft het gebruik of de prestaties. ADOBE EN HAAR LEVERANCIERS ZULLEN EN KUNNEN GEEN GARANTIE GEVEN OP DE PRESTATIES OF DE RESULTATEN DIE U DOOR HET GEBRUIK VAN DE SOFTWARE VERKRIJGT. BEHOUDENS DE VOORNOEMDE BEPERKTE GARANTIE EN ELKE GARANTIE, BEPALING, TOELICHTING OF VOORWAARDE WAARVOOR GELDT DAT UITSLUITING OF BEPERKING NIET IS TOEGESTAAN IN DE STAAT OF HET RECHTSGEBIED WAAR U BENT GEVESTIGD, VERLENEN ADOBE EN HAAR LEVERANCIERS GEEN UITDRUKKELIJKE OF IMPLICIETE GARANTIES, OF GARANTIES BIJ OF KRACHTENS DE WET, GEWOONTE OF ANDERSZINS, NOCH AANVAARDEN ZIJ ENIGE VERPLICHTING, MET BETREKKING TOT ENIGE ANDERE KWESTIE, DAARONDER BEGREPEN DOCH NIET BEPERKT TOT GARANTIES DAT DE SOFTWARE NIET INBREUKMAKEND IS, OF GARANTIES MET BETREKKING TOT VERHANDELBAARHEID, INTEGRATIE, KWALITEIT OF GESCHIKTHEID VOOR EEN SPECIFIEK DOEL.

7.  Extra voorwaarden voor pre-release-producten.  Indien het product dat u bij deze licentie hebt ontvangen een pre-commerciële versie of beta Software ("Pre-release Software") is, is het volgende artikel van toepassing. Indien een bepaling in dit artikel conflicteert met een andere voorwaarde of bepaling in deze Overeenkomst, geldt voor de Pre-release Software de bepaling in dit artikel in plaats van de andere voorwaarden of bepalingen, maar uitsluitend voor zover een conflict bestaat. U erkent dat de Software een pre-release-versie is, en geen eindproduct van Adobe, en dat deze versie bugs, fouten en andere problemen kan bevatten die mogelijk tot systeem- of andere fouten en gegevensverlies kunnen leiden. Derhalve wordt de Pre-release Software aan u beschikbaar gesteld "IN DE STAAT WAARIN DEZE ZICH BEVINDT" en Adobe wijst elke verplichting betreffende garantie of aansprakelijkheid jegens u af. WAAR WETTELIJKE AANSPRAKELIJKHEID NIET KAN WORDEN UITGESLOTEN, MAAR KAN WORDEN BEPERKT VOOR PRE-RELEASE SOFTWARE, IS DE AANSPRAKELIJKHEID VAN ADOBE EN HAAR LEVERANCIERS BEPERKT TOT DE SOM VAN TOTAAL VIJFTIG DOLLAR (U.S. $50). U erkent dat Adobe niet heeft beloofd of gegarandeerd dat de Pre-release Software in de toekomst bekend of beschikbaar zal worden gemaakt, dat Adobe geen expliciete of impliciete verplichting jegens u heeft Pre-release Software bekend te maken of te introduceren en dat Adobe mogelijk geen product introduceert dat vergelijkbaar of compatibel is met de Pre-release Software. Dienovereenkomstig erkent u dat onderzoeks- of ontwikkelingswerkzaamheden die door u worden uitgevoerd met betrekking tot de Pre-release Software of enig product dat is verbonden met de Pre-release Software, volledig voor uw risico is. Gedurende de periode van deze Overeenkomst zult u indien hierom wordt gevraagd door Adobe, feedback aan Adobe geven met betrekking tot het testen en het gebruik van de Pre-release Software, met inbegrip van fout- of bugrapporten. Indien u de Pre-release Software hebt ontvangen met een afzonderlijke schriftelijke overeenkomst, zoals de Adobe Systems Incorporated Serial Agreement for Unreleased Products,  is uw gebruik van de Software onderworpen aan de bepalingen van een dergelijke overeenkomst. U stemt erin toe en garandeert dat u de Pre-release Software niet in sublicentie of lease geeft, uitleent, verhuurt of overdraagt. Na ontvangst van een latere, onuitgegeven versie van de Pre-release Software of een door Adobe openbaar uitgegeven commerciële versie van de software, ongeacht of dit een afzonderlijk product of een onderdeel van een groter product betreft, stemt u erin toe om alle vorige versies van de Pre-release Software die u hebt ontvangen van Adobe te retourneren of te vernietigen en in te stemmen met de voorwaarden van de licentieovereenkomst met eindgebruikers voor dergelijke latere versies van de Pre-release Software. Niettegenstaande hetgeen wordt vermeld in dit artikel, als u zich buiten de Verenigde Staten van Amerika bevindt, stemt u erin toe alle niet-uitgegeven versies van de Pre-release Software te retourneren of te vernietigen binnen dertig (30) dagen nadat u de Software hebt getest, wanneer deze datum voorafgaat aan de datum van de eerste commerciële verzending van Adobe van de openbaar uitgegeven (commerciële) Software.

8. BEPERKING VAN AANSPRAKELIJKHEID. ADOBE EN HAAR LEVERANCIERS ZIJN IN GEEN GEVAL AANSPRAKELIJK JEGENS U VOOR ENIGE VORM VAN ZUIVERE VERMOGENS-, GEVOLG-,OF INDIRECTE SCHADE, DAARONDER BEGREPEN GEDERFDE WINST OF GEMISTE BESPARINGEN, ZELFS WANNEER EEN VERTEGENWOORDIGER VAN ADOBE OF EEN LEVERANCIER OP DE HOOGTE WAS GESTELD VAN DE MOGELIJKHEID VAN DERGELIJKE SCHADE, OF VOOR VORDERINGEN VAN DERDEN.  DE VOORGAANDE UITSLUITINGEN EN BEPERKINGEN HEGGEN SLECHTS GELDING VOOR ZOVER ZIJ TOEGESTAAN ZIJN ONDER HET TOEPASSELIJKE RECHT. IN  SOMMIGE STATEN OF RECHTSGEBIEDEN IS HET NIET TOEGESTAAN  OM AANSPRAKELIJKHEID VOOR SCHADE ALS GEVOLG VAN TOEREKENBARE OPZET OF GROVE SCHULD OF WETTELIJKE AANSPRAKELIJKHEID JEGENS CONSUMENTEN UIT TE SLUITEN OF TE BEPERKEN. DE GEZAMENLIJKE AANSPRAKELIJKHEID VAN ADOBE EN VAN HAAR LEVERANCIERS  OP GROND VAN OF IN SAMENHANG MET DEZE OVEREENKOMST, ONGEACHT OF DIT ONDER CONTRACT OF ONRECHTMATIGE DAAD VALT   OF OP ENIGE ANDERE WIJZE,  IS GELIMITEERD TOT HET BEDRAG DAT VOOR DE SOFTWARE IS BETAALD, INDIEN VAN TOEPASSING. Adobe treedt op namens haar leveranciers waar het de afwijzing, uitsluiting en/of beperking van verplichtingen, garanties en aansprakelijkheid betreft, zoals bepaald in deze Overeenkomst, doch niet voor wat betreft andere zaken of doeleinden. Voor verdere informatie, dient u de informatie omtrent uw rechten aan het eind van deze Overeenkomst te raadplegen, indien aanwezig, of contact op te nemen met de Afdeling Customer Support van Adobe. 

9. Exportbepalingen: U verbindt zich ertoe de Software niet te verzenden, over te brengen of te exporteren naar landen, of te gebruiken op enigerlei wijze waarvoor een verbod geldt op grond van de Export Administration Act (wet op de exportadministratie) van de Verenigde Staten van Amerika of andere exportwetten, -beperkingen of -regelgeving (de "Export Laws"). Bovendien, indien de Software wordt geïdentificeerd als exportartikel vallend onder de Export Laws, garandeert u dat u geen ingezetene of anderszins inwoner bent van een natie onder embargo (daaronder mede begrepen maar niet beperkt tot Iran, Irak, Syrië, Libië, Cuba, Noord-Korea en Servië) en dat u niet op enige andere wijze volgens de Export Laws bent uitgesloten van het ontvangen van de Software.   Deze Overeenkomst eindigt van rechtswege indien u verzuimt de bepalingen ervan na te leven.

10. Wetgeving: Deze Overeenkomst is onderworpen aan en opgesteld volgens het van kracht zijnde materieel recht: (a) in de staat Californië, indien een licentie voor de Software wordt gekocht als u in de Verenigde Staten, Canada of Mexico verblijft, of (b) in Japan, indien een licentie voor de Software wordt gekocht als u in Japan, China, Korea, Taiwan of ander Zuidoost-Aziatisch land verblijft waar alle officiële talen worden geschreven in ideografisch schrift (zoals hanzi, kanji of hanja) en/of in ander schrift dat is gebaseerd op een gelijksoortige structuur als ideografisch schrift, zoals hangul of kana; of (c) Nederland, indien een licentie voor de Software wordt gekocht als u in enige andere staat of rechtsgebied verblijft dan hierboven is beschreven. De rechtbanken respectievelijk in Santa Clara County, Californië waar Californisch recht van toepassing is, de Tokyo District Court in Japan, waar Japans recht van toepassing is, en   in Amsterdam, Nederland waar Nederlands recht van toepassing is, hebben alle niet-exclusieve rechtsbevoegdheid met betrekking tot alle geschillen waar het deze Overeenkomst betreft. Deze Overeenkomst is niet onderworpen aan conflicterende wetsregels van welke staat of rechtsgebied dan ook of  van de United Nations Convention on Contracts for the International Sale of Goods, waarvan de toepassing dan ook expliciet is uitgesloten. 

11. Algemene bepalingen: Als enig onderdeel van deze Overeenkomst ongeldig en onuitvoerbaar blijkt, heeft dit geen effect op de geldigheid van de rest van de Overeenkomst die geldig en uitvoerbaar blijft onder de van toepassing zijnde bepalingen.  Een en ander doet geen afbreuk aan de dwingendrechtelijke rechten van partijen die handelen als consument. Deze Overeenkomst kan alleen schriftelijk worden gewijzigd door middel van een verklaring ondertekend door een daartoe bevoegde leidinggevende binnen Adobe, met dien verstande dat Adobe het recht heeft wijzigingen aan te brengen in de bepalingen van deze Overeenkomst met betrekking tot de verlening van licenties aan u voor Updates. Dit is de gehele Overeenkomst tussen Adobe en u met betrekking tot de Software. Deze Overeenkomst treedt in de plaats van alle voorgaande verklaringen, besprekingen, garanties, mededelingen of reclame met betrekking tot de Software.  

12. Kennisgeving aan eindgebruikers binnen de overheid van de Verenigde Staten van Amerika. De Software en de Documentatie zijn "Commercial Items" (commerciële artikelen), zoals gedefinieerd in 48 C.F.R. §2.101, en omvatten "Commercial Computer Software" (commerciële computersoftware) en "Commercial Computer Software Documentation" (documentatie bij commerciële computersoftware) zoals gedefinieerd in 48 C.F.R. §12.212 respectievelijk 48 C.F.R. §227.7202. In navolging van 48 C.F.R. §12.212 respectievelijk 48 C.F.R. §§227.7202-1 t/m 227.7202-4, worden de "Commercial Computer Software" en "Commercial Computer Software Documentation" in licentie gegeven aan de overheid van de V.S. als eindgebruiker (a) uitsluitend als "Commercial Items" en (b) uitsluitend met die rechten die aan alle andere eindgebruikers worden verleend uit hoofde van de bepalingen van deze Overeenkomst. Rechten op niet-gepubliceerde werken worden voorbehouden krachtens de auteurswetten van de Verenigde Staten van Amerika. Adobe Systems Incorporated, 345 Park Avenue, San Jose, CA 95110-2704, USA. Adobe zal voldoen aan van toepassing zijnde wetgeving met betrekking tot gelijke rechten, waaronder mede begrepen, indien van toepassing, de bepalingen van "Executive Order 11246", zoals geamendeerd, "Section 402" van de "Vietnam Era Veterans Readjustment Assistance Act" van 1974 (38 USC 4212) en "Section 503" van de "Rehabilitation Act" van 1973, zoals geamendeerd, en de voorschriften van 41 CFR Parts 60-1 t/m 60-60, 60-250 en 60-741. De clausule en voorschriften met betrekking tot positieve discriminatie van minderheden ingesloten in voorgaande zin zullen worden opgenomen via referentie in deze Overeenkomst.

13. Naleving van licenties. Indien u een bedrijf of organisatie bent, zult u op verzoek van Adobe of de bevoegde vertegenwoordiger van Adobe binnen dertig (30) dagen volledig gedocumenteerd verklaren dat uw gebruik van alle software van Adobe op het moment van het verzoek in overeenstemming is met uw geldige licenties van Adobe.

Indien u vragen hebt over deze Overeenkomst of indien u informatie van Adobe wilt aanvragen, kunt u gebruikmaken van de bijgevoegde adresinformatie om contact op te nemen met de vestiging van Adobe in uw land, of schrijven naar de Afdeling Customer Support, Adobe Systems Benelux BV, Europlaza, Hoogoorddreef 54a, 1101 DG Amsterdam ZO, faxnr: +31 (020) 65 11 300, of, Customer Support Department, Adobe Systems Incorporated, 345 Park Avenue, San Jose, CA 95110-2704, U.S.A.  

Adobe, Acrobat, Acrobat Reader en After Effects zijn merken van Adobe Systems Incorporated en zijn in de Verenigde Staten en bepaalde andere landen geregistreerd.



SVGReader_WWCombined_Nederlands_01.15.01_11:15

		

